# Bivacco.org

Bivacco.org è un progetto open-source nato con lo scopo di creare un database di incidenti in montagna. 

L'obiettivo è quello di condividere informazioni utili a prevenire il ripetersi di errori, diffondere conoscenza ed aumentare quindi la sicurezza in montagna.  

Il progetto nasce da una semplice constatazione a cui sono arrivato nel mio lavoro di Guida Alpina: spesso, alla base di un gran numero di incidenti in ambiente montano vi sono una serie di errori "ricorrenti".  

Mentre in molti Paesi Europei (Francia, Svizzera, Austria) esistono strumenti di "condivisione" sulle dinamiche che hanno portato all'originarsi di tali incidenti, in un'ottica di prevenzione, in Italia non esiste niente di tutto ciò.

L'obiettivo è quindi quello di usare le moderne tecnologie per diffondere la conoscenza e, da ultimo, ridurre il numero di incidenti. 

## Inserimento incidenti

Gli incidenti saranno inseribili (sia in forma anonima che con il proprio nome e cognome) unicamente da chi è stato partecipe o ha assistito in prima persona all'incidente. 


## Contribuire al progetto
E' benvenuta ogni richiesta di contribuzione o suggerimento.

Puoi trovare maggiori informazioni su come contribuire al progetto e su che tipo di contribuzione è possibile nel file [contributing.md](/CONTRIBUTING.md)  

## Future implementazioni
L'idea è quella di far diventare Bivacco.org una fonte di informazioni preziose in merito alla sicurezza per gli appassionati di montagna. 

Idee di possibili features da implementare:

 - Sezione Meteo (con l'aggregazione delle principali fonti di
   previsioni meteo affidabili - es. Nimbus, Meteo Suisse, etc).
 - Sezione Bollettini Valanghe: idem come sopra, aggregando i principali
   bollettini nivologici.
 - Sezioni condizioni della montagna: aggregazione delle informazioni
   reperite (tramite web scraping o API) sui principali portali, esempio
   OHM Chamonix, etc
 - Angolo del Materiale: sezione dove fornire consigli sul materiale da
   mettere nello zaino per ogni tipo di uscita (a cura di una Guida
   Alpina).
 - Sezione Primo Soccorso (a cura di un Medico): informazioni di primo
   soccorso e medicina di alta montagna.




## Licenza
[MIT](https://choosealicense.com/licenses/mit/)